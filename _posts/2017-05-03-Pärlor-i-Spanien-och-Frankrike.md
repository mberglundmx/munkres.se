# Vinresa med Munkfors Reseservice 3 – 14 maj 2017

## Program med reservation för mindre förändringar
Resan utgår från Madrid. Till Madrid väljer du att ta dig på egen hand med flyg och få några härliga
storstads- och kulturdagar på egen hand innan själva vinresan påbörjas, eller också följer du med
bussen som kör ned på fyra dagar, med start från Karlstad på morgonen lördagen den 29 april.
Bussresan ner är gratis, men du får betala de fyra hotellnätterna och din mat under utresan.
Vår bekväma buss tar dig från Madrid på en resa som börjar på den spanska högplatån och går till
vinområdena kring Duero – Toro och Ribera del Duero - där vi bland annat får prova kraftiga viner
gjorda på Tempranillo. Vi övernattar i den gamla kungastaden Valladolid och fortsätter sedan till
Haro i Rioja, för två provningar i ett vinområde som väl knappast behöver någon närmare
presentation. Dagens riojaviner gör oftast i mera modern och spännande stil med mindre ek. Efter
två dagar med fokus på vin gör vi ett besök i Bilbao, där vi bl.a. besöker det berömda
Guggenheimmuséet.

Nu lämnar vi Spanien och riktar blicken mot Frankrike och först området Sud-Ouest (”Sydväst”).
Vi bor i Bernadottestaden Pau och gör besök i Jurancon med framför allt söta viner, innan vi drar
vidare mot Madiran med sina kraftiga viner på Tannat. Vi övernattar sedan två nätter i Libourne för
att utforska vinerna i bordeauxdistriktet St Emilion på östra sidan av floden Dordogne.
Resan fortsätter mot Loire och Angers, men på vägen gör vi ett kortare besök i Cognac för en
provning där. Vi bor två nätter i Angers vid floden Maine (biflod till Loire) och provar dels söta
viner i Coteaux de Layon och dels torra viner på Chenin Blanc i Savennières. Sista vinprovningen
blir i Champagne med besök hos en producent av denna ädla dryck.
På hemvägen blir det sedan en övernattning i Buchholz strax söder om Hamburg innan vi resans
sista dag tar färjan mot Rödby för den fortsatta färden hem.

## Preliminärt detaljprogram

### Onsdag 3 maj 2017

Bussen hämtar utanför Hotel Praga på Calle Antonio López 65, kl 09.00. Den som vill kan
naturligtvis övernatta där, men det går ju också bra att ta en taxi på morgonen från sitt eget hotell.
Hotel Praga ligger i Madrids södra delar med bara 900m till en Metrostation varifrån du har fyra
eller fem stationer till Madrids absoluta centrum, eller så tar man buss 23 direkt utanför hotellet till
Plaza Mayor.

Från Madrid åker vi norrut mot vår första provning, som kommer att vara hos Elias Mora (kl
11.30) i distriktet Toro. I samband med provningen kommer det också att serveras en lunch med
lokala rätter.

Efter lunchen åker vi till vårt hotell Mozart i Valladolid där vi skall bo en natt. Middag på kvällen
på egen hand. Vi föreslår att man provar på några tapas.

### Torsdag 4 maj 2017

Efter frukost blir det någon timme på egen hand i Valladolid innan vi kl 11.00 reser några mil 
österut i Ribera del Duero till Vingården Emina, som ligger i Valbuena. Tvärs över floden ligger
den världsberömda vingården Vega Sicilia. Vi får en kort visning av Eminas vinmuseum och vineri
innan vi får prova deras viner. Emina producerar inte bara viner med beteckningen Ribera del Duero
utan har också viner från Rueda. Efter provningen bjuds vi på lunch tillsammans med vin från
vingården.
http://www.emina.es/en/emina-ribera

Efter lunch åker vi de ca 20 milen till Rioja och Haro där vi skall övernatta en natt i ett fd Kloster/
Militärförläggning/Militärsjukhus (Numera hotell). Vi äter gemensam middag på hotellet.
http://hotellosagustinos.com/

### Fredag 5 maj 2017
Redan 09.30 är det dags för dagens första vinprovning, som blir hos den kända producenten Muga i
Haro. Här gör vi en noggrann genomgång av deras vineri och får bland annat se hur de tillverkar
sina egna ekfat. Efter rundvandringen blir det en provning av ett vitt vin och fyra röda i olika
kvaliteter och prisklasser.
http://www.bodegasmuga.com/

Efter provningen är det dags för en gemensam lunch på Ciudad de Haro.
Nu är det dags för dagens andra provning, Vi åker ett par mil in i Rioja till San Vicente de la
Sonsierra och Bodegas Hermano Peciña. Där får vi prova ett urval av deras viner, men här blir det
ingen visning.
http://www.bodegashermanospecina.com/

Efter en kortare rundtur i området ställer vi färden mot Bilbao i Baskien vid Biscayabukten. Här
skall vi bo två nätter på Hotel Conde Duque på promenadavstånd från Guggenheimmuséet och
stadens olika sevärdheter. Gemensam middag på hotellet första kvällen.

### Lördag 6 maj 2017
Nu är det vilodag för buss och chaufför. Det betyder att vi utforskar Bilbao till fots och till största
delen på egen hand. Vi börjar emellertid med att samlas i hotellets entré kl 09.30 för en promenad
till Guggenheimmuséet och en guidad visning där kl 10.00. Efter visningen kan man välja att
antingen fortsätta att utforska detta gigantiska muséum på egen hand eller väja och vraka bland
stadens övriga sevärdheter. Lunch och middag på egen hand.

### Söndag 7 maj 2017
Vi lämnar nu Spanien och åker till distriktet Jurancon utanför staden Pau i vinregionen Sud-Ouest. I
Jurancon gör man framför allt söta vita viner på druvorna Petit och Gros Manseng, som kanske inte
är så kända för alla vinvänner i Sverige. Man gör även torra vita viner på samma druvor och vi får
prova både torra och söta viner hos vår producent Clos Lapeyre. Före eller i samband med
provningen blir det en gemensam lunch.
http://www.jurancon-lapeyre.fr/

Efter provningen åker vi till vårt hotell Best Western Hotel Continental i Pau, Bernadotternas
”hemstad”. Hotellet ligger centralt och vi hoppas det skall finnas lite tid för egna strövtåg i staden
innan det är dags för gemensam middag på hotellet.

### Måndag 8 maj 2017
I dag är det tuffa viner gjorda på Tannat, som väntar oss när vi besöker Madiran och producenten
Alain Brumont på Château Montus och Château Bouscassé. Efter en bussresa på ca en timme möts
vi på Château Montus för en visning och åker sedan några kilometer till Château Bouscassé för 
provning och en lunch med traditionella rätter och slottets viner.
http://www.brumont.fr/en/#/Accueil

Mätta och belåtna fortsätter vi mot regionen Bordeaux och vårt hotell Mercure i Libourne där vi
skall bo två nätter centralt i staden. Middag på egen hand båda kvällarna.
http://www.accorhotels.com/sv/hotel-6238-hotel-mercure-libourne-saint-emilion/index.shtml

### isdag 9 maj 2017
Den här dagen skall vi göra två besök i distriktet Saint Emilion, där man vanligtvis gör viner med
dominerande inslag av Merlot, kompletterat med framför allt Cabernet Franc, till skillnad från
Haut-Medoc där oftast Cabernet Sauvignon dominerar.

Vi börjar dagen med ett besök hos La Croizille, som ligger på ”högplatån” vid Saint Emilion och
som gör intressanta viner både traditionellt och med moderna metoder. Man äger två vingårdar som
ligger intill varandra och den ena arbetar traditionellt och den andra mera modernt. I samband med
besöket bjuds vi också på en lättare lunch.
http://www.chateaulacroizille.com/en

Efter lunch åker vi några kilometer ner från platån till Château Cantenac där vi tas emot av en av
deras nordamerikanska svärdöttrar som visar oss egendomen och låter oss prova deras viner. Hon
avslutar med en blindprovning för att se vad vi lärt oss.
http://www.chateau-cantenac.fr/

Vi kommer också att reservera tid för ett kortare besök i staden Saint Emilion.

### Onsdag 10 maj 2017
Nu lämnar vi Bordeauxregionen och far vidare norrut mot Loire, där vi framför allt provar söta och
torra vita viner. På vägen gör vi en avstickare till den lilla staden Cognac för besök på ett av
Cognacshusen och en gemensam lunch på en av stadens restauranger. I nuläget är det inte bestämt
vilken Cognacsproducent som vi besöker.

Efter detta lilla avbrott i allt vinprovande fortsätter vi mot Angers och vårt hotell Ibis Centre, där vi
skall bo två nätter. Middag på egen hand båda kvällarna.
http://www.accorhotels.com/sv/hotel-0848-ibis-angers-centre-chateau/index.shtml#

### Torsdag 11 maj 2017
Nu övergår vi till vita viner – både torra och söta. Dagen börjar med en provning i sötvinsdistriktet
Coteaux de Layon hos Domaine de la Soucherie. Förutom deras vita viner får vi också prova rosé
och rött. I samband med provningen äter vi en buffélunch ackompanjerad av deras viner.
http://www.domaine-de-la-soucherie.com/

På eftermiddagen åker vi några kilometer till Savennières och Domaine du Closel för dagens andra
provning. Här är det framför allt torra vita viner på Chenin Blanc som gäller, men de har även rosé
och rött.
http://www.savennieres-closel.com/

Tillbaka i Angers finns kanske tid för lite strövtåg på egen hand i staden.

### Fredag 12 maj 2017
Efter Loire är det dags att stifta bekantskap med Champagne. Vi gör ett kort besök. Efter bussfika
och lunch på egen hand längs vägen kommer vi till Epernay på tidig eftermiddag och hinner med ett
kortare besök i Champagnens huvudstad innan vi åker till den lilla byn Moussy några kilometer bort
för en provning hos Veuve Godart et Fils.
http://www.champagne-veuve-godart-fils.com/

Efterprovningen checkar vi in på Auberge Champanoise, som bara ligger ett par hundra meter bort i
byn. Där skall vi bo en natt. Gemensam middag på hotellet
http://www.auberge-champenoise.fr/

### Lördag 13 maj 2017
Tidig avresa med sikte på Buchholz och Hotel Fromman, strax söder om Hamburg. Bussfika och
lunch på egen hand längs vägen. Gemensam middag på hotellet. Förutom hotell och restaurang
driver man ett eget ölbryggeri. Deras öl serveras i restaurangen.
http://www.hotelfrommann.de/

### Söndag 14 maj 2017
Sista etappen går från Buchholz via Rödby-Puttgarden och Helsingborg-Helsingör med ankomst till
Karlstad ca kl 22.00. Måltider på egen hand längs vägen. Om utrymme och tid finns, görs ett
kortare stopp vid Bordershop i Puttgarden för smärre kompletterande inköp.
